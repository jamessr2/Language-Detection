NORWEGIAN
'Thor Granlund' (født 19. desember 1951 i Rana) er en norsk kristenleder (også kjent under navnet Abraham) som særlig var aktiv på 1980- og 1990-tallet.

Granlund fikk sin Åndsdåp som 19-åring i en pinsemenighet i Mo i Rana mens han var ungdomsarbeider i Norges Kristelige Ungdomslag.

Han gikk på 1970-tallet, for en kort periode før han innså hva deres lære besto i, til møter hos "Children of God". Ble så rundt 1980 leder for en kristen bevegelse ved navn "Exodus" (senere omdøpt til "Jesu Småfolk" eller bare "Småfolket").
Denne kristne disippelflokken levde i kollektiv, der de som gikk med dem ut på gaten for å forkynne Evangeliet i samsvar med Jesu Ord i Matteus Evangelium 28:18-20 og Lukas 14:25-33, ble tildelt eller valgte seg ut bibelske navn etter at de ble med. Grunnen til "navnebyttet" var enkel: Et nytt liv – Et nytt navn..

Endetidsprofetier var særlig markant hos denne gruppen, men også opplæring i de Bibelske grunnsannheter og praktisk kristenliv. Gruppen som sådan gikk mer eller mindre i oppløsning på 1990-tallet.
Gruppen hadde aldri særlig mange medlemmer på en gang, men de som var med har i de fleste tilfeller vist seg å ha beholdt sin kristne tro, og mange har også fortsatt som arbeidere i andre kristne sammenhenger.

Gruppen har også gått under navn som "Gospel Road" og "Jesus-revolusjonen", som ikke må blandes sammen med eller har noen som helst tilknytning til dagens "Jesus Revolution", som har sitt utspring i den såkalt "Ny-karismatiske Trosbevegelsen" og Anne og Stephan Christiansen og deres virksomhet i Oslo.

"Exodus", eller "Jesu Småfolk" må regnes som en del av Jesusbevegelsen som hadde sitt utspring i USA på sent 1960-tall, hadde sin største utbredelse på 1970-tallet og som etterhvert spredde seg til Europa.

Bosatt på Ås.


Kategori:Norske kristne predikanter
Kategori:Fødsler i 1951
Kategori:Personer fra Rana kommune