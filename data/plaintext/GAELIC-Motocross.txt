GAELIC



miniatura|dereita|250px|

O 'motocross' é unha disciplina motociclista que se desenvolve en carreira co obxectivo de finalizar en primeira posición á hora de chegar á meta. É unha das modalidades máis espectaculares do motociclismo. Combina a moto ante as irregularidades naturais (e nalgúns casos artificiais) do terreo, con curvas pechadas, cotarelos, fochancas, cambios bruscos de rasante, cursos de auga e sobre unha superficie de terra que, xeralmente, se atopa enlamada coa finalidade de evitar o perigo que supón o po. Todo iso fai que nas carreiras de motocross se sucedan saltos e derrapes. 

O motocross demanda moita resistencia e fortaleza física do piloto. Unha moto de cros/enduro de competición é capaz de desenvolver unha aceleración en tramos curtos comparable aos mellores automóbiles deportivos, sen a comodidade de ir sentado e sobre terreo moi áspero; isto deriva nun traballo constante de todos os músculos do corpo, en especial dos brazos e costas. O circuíto español onde recae o mundial de motocross é Bellpuig (Lleida).

 
Co paso do tempo e o avance da tecnoloxía esta disciplina pasou a ser moito máis espectacular, xa que permite saltos máis longos e máis altos e derivou en distintas disciplinas paralelas, como o freestyle ou o supermotard. Esta última é unha disciplina moi similar ao motocross pero que se realiza sobre terreo mixto (asfalto e terra); xa que logo, as motocicletas e o equipamento de protección do piloto son unha mestura entre os de motocross e de motociclismo de velocidade. A variante do freestyle consiste en que cunha moto similar ás de motocross (normalmente con motor 250cc de dous tempos) e co gardalama de atrás recortado han de facer saltos e acrobacias no aire, canto máis espectaculares máis puntúan e puntúan, aínda máis se as acrobacias fanas sen suxeitar o guiador da moto. 

Tamén existe outra disciplina parecida ao motocross chamada "supercross", que se disputa en recintos máis pequenos (normalmente rodeados de tribunas ou interiores de instalacións fixas), e os cotarelos de terra onde os pilotos saltan sobre as súas motos son moito máis grandes e distribuídos especificamente para esta especialidade. 

 
*Travis Pastrana (EUA)
*Ricky Carmichael (EUA)
*Javier García Vico (España)
*Jonathan Barragan (España=
*James Stewart (EUA)
*Chad Reed (Australia)



<gallery>
Ficheiro:Motocross.JPG|Unha pirueta en motocross.
Ficheiro:Motocross-action.jpg
Ficheiro:Motocross Honda.jpg
Ficheiro:CrossBild Jonas Edberg Hökensås.jpg|Jonas Edberg Hökensås
Ficheiro:Stefan Everts WM2005.jpg|Stefan Everts
Ficheiro:Equipo yamaha monster.JPG|Equipo yamaha monster
</gallery>

Categoría:Deportes