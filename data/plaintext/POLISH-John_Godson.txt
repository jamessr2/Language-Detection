POLISH

'John Abraham Godson', wcześniej 'Godson Chikama Onyekwere' (ur. Nigerii) – polski polityk, nauczyciel akademicki, duchowny ewangelikalny i działacz samorządowy pochodzenia nigeryjskiego. Od 2010 poseł na Sejm VI i VII kadencji, od 2013 do 2014 wiceprezes Polski Razem.


Pochodzi z nigeryjskiego ludu Ibo. W 1993 osiedlił się w Polsce, a w 2001 otrzymał polskie obywatelstwo.

Jest absolwentem Wydziału Rolnictwa Wyższej Szkole Studiów Międzynarodowych w Łodzi oraz studia doktoranckie na Uniwersytecie Warszawskim (Wydział Dziennikarstwa i Nauk Politycznych). Doktoryzuje się także na Uniwersytecie Łódzkim (Wydział Zarządzania). Ukończył także studia podyplomowe na Clark University (MSPC) i w Społecznej Akademii Nauk w Łodzi (MBA).

Pracował jako starszy wykładowca na Politechnice Szczecińskiej (1993–1997) oraz na Uniwersytecie im. Adama Mickiewicza w Poznaniu (1997–1998), a także na łódzkich uczelniach, m.in. w latach 2006–2007 wykładał na anglistyce w Wyższej Szkole Humanistyczno-Ekonomicznej w Łodzi. Prowadzi gościnnie wykłady na różnych uczelniach w Polsce i za granicą. Jest także prezesem Instytutu Afrykańskiego w Polsce.

Był duchownym Kościoła Bożego w Chrystusie i prowadził Misję Pielgrzym w Łodzi. W 2008 zawiesił działalność duszpasterską.

21 stycznia 2004 został członkiem Platformy Obywatelskiej. Zasiadał w radzie osiedla wyborach samorządowych w 2006 bez powodzenia kandydował do łódzkiej rady miasta z ramienia PO. Mandat objął w styczniu 2008, stając się pierwszym ciemnoskórym radnym tego miasta. W wyborach parlamentarnych w 2007 startował także do Sejmu z listy PO, zajmując wśród przedstawicieli tego ugrupowania siódme miejsce z wynikiem 3807 głosów.

W wyborach samorządowych w 2010 został zgłoszony jako kandydat do rady miejskiej Łodzi z ramienia Platformy Obywatelskiej, uzyskując reelekcję z poparciem 4736 głosujących, co stanowiło drugi najlepszy indywidualny wynik w Łodzi. W wyniku wyboru Hanny Zdanowskiej na prezydenta Łodzi objął po niej mandat poselski z listy Platformy Obywatelskiej RP. 14 grudnia 2010 złożył ślubowanie w Sejmie. Stał się pierwszym czarnoskórym parlamentarzystą w Polsce.

W wyborach parlamentarnych w 2011 uzyskał reelekcję, startując ponownie z ramienia PO i otrzymując 29&nbsp;832 głosy. 27 sierpnia 2013 złożył rezygnację z członkostwa w Platformie Obywatelskiej i klubie parlamentarnym tej partii, zostając posłem niezrzeszonym. W ramach projektu „Godzina dla Polski”, wraz z innymi byłymi posłami PO Jarosławem Gowinem i Jackiem Żalkiem, w październiku tego samego roku podpisał porozumienie o współpracy programowej z partią Stowarzyszeniem „Republikanie” (założonym przez posła Przemysława Wiplera). W grudniu 2013 został współzałożycielem nowo utworzonej partii ochotniczej straży pożarnej. Był liderem łódzkiej listy Polski Razem w wyborach do Parlamentu Europejskiego w 2014. Otrzymał 7882 głosy, jednak partia nie osiągnęła progu wyborczego. 26 czerwca tego samego roku zrezygnował z funkcji wiceprezesa partii, a dzień później został z niej wykluczony po tym, jak zagłosował za udzieleniem wotum zaufania rządowi Donalda Tuska. W wyborach samorządowych w tym samym roku startował na prezydenta Łodzi jako kandydat niezależny, zajmując 4. miejsce spośród 9 kandydatów. Z początkiem lutego 2015 został członkiem klubu parlamentarnego Polskiego Stronnictwa Ludowego.


W 2012 słuchacze Programu III Polskiego Radia przyznali mu nagrodę „Srebrne Usta 2011” za wypowiedź:



Jest żonaty, ma czwórkę dzieci.




* 


Kategoria:Absolwenci łódzkich szkół i uczelni wyższych
Kategoria:Absolwenci Wydziału Dziennikarstwa i Nauk Politycznych Uniwersytetu Warszawskiego
Kategoria:Członkowie Ochotniczej Straży Pożarnej
Kategoria:Duchowni protestanccy związani z Łodzią
Kategoria:Duchowni zielonoświątkowi
Kategoria:Nigeryjczycy
Kategoria:Polacy afrykańskiego pochodzenia
Kategoria:Politycy Platformy Obywatelskiej
Kategoria:Politycy Polski Razem
Kategoria:Politycy Polskiego Stronnictwa Ludowego
Kategoria:Polscy duchowni protestanccy
Kategoria:Posłowie z okręgu Łódź
Kategoria:Radni Łodzi
Kategoria:Wykładowcy Politechniki Szczecińskiej
Kategoria:Wykładowcy Uniwersytetu im. Adama Mickiewicza w Poznaniu
Kategoria:Wykładowcy Wyższej Szkoły Humanistyczno-Ekonomicznej w Łodzi
Kategoria:Urodzeni w 1970