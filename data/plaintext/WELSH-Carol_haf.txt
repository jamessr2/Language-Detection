WELSH
bawd|Canu haf yng Nŵyl Werin Tegeingl; 19/8/2012
Ceir tua hanner dwsin o 'garolau haf' neu 'garolau i'r gwanwyn a’r haf' yn y Gymraeg ond yn anaml iawn y'u clywir. Pur anaml fyddai'r alawon yn hollol wreiddiol; mabwysiadwyd ac addaswyd caneuon poblogaidd y dydd neu alawon gwerin addas. 


Prin ydy'r enghreifftiau sydd wedi goroesi; efallai mai'r enwocaf ohonyn nhw ydy "Mae'r Ddaear yn Glasu" gan John Howel (1774-1830) a'r alaw wedi ei nodi gan John Owen o Ddwyran Sir Fôn o ganu Robert (Robyn) Hughes y Crydd o Rhengc Fawr, Dwyran, Sir Fôn:

:Mae'r ddaear yn glasu a'r coed sydd yn tyfu
:A gwyrddion yw'r gerddi mae'r llwyni mor llon
:A heirdd yw'r egine a'r dail ar y dole
:A blode'r perllanne pur llawnion.

:Os bu yn ddiweddar wedd ddu ar y ddaear
:Cydganodd yr adar yn gerddgar i gyd
:Gweld coedydd yn deilio a wnâi iddynt byncio
:Cydseinio drwy'n hoywfro draw'n hyfryd.

:Mae'r ddaear fawr ffrwythlon a'i thrysor yn ddigon
:I borthi'i thrigolion yn dirion bob dydd
:Pe byddem ni ddynion mewn cyflwr heddychlon
:Yn caru'n un galon ein gilydd

Esiamplau eraill o garolau haf:
:Mwynen Mai
:Mwynen Meirion


Mewn ymgais i boblogeiddio carolau haf, yn 2010 fe grëwyd "Plygain Haf" yng Ngŵyl Werin Tegeingl ac roedd yn boblogaidd iawn. Yn 2012 cynhaliwyd cystadleuaeth i feirdd sgwennu carol haf newydd.


*gosodiad ar gyfer tri llais ydyn nhw fel arfer e.e. tenor, alaw a bas
*mae ynddynt ddiwinyddiaeth gref (cysylltiad, efallai, gyda'r duwiau Celtaidd)
*defnydd helaeth o'r cynganeddion, e.e. 'A gwyrddion yw'r gerddi'
*mae nhw'n ganadwy iawn
•mae nhw'n cael eu canu'n ddigyfeiliant fel arfer, er nad yw cyfeiliant telyn neu ffidil yn anghyffredin a byddai ganu pen pastwn yn dderbyniol hefyd.


* Dawnsio haf




Haf
Categori:Diwylliant gwerin Cymru