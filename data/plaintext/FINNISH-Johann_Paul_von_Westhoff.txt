FINNISH
'Johann Paul von Westhoff' (1656 – haudattu 17. huhtikuuta 1705) oli barokkisäveltäjä ja viulisti. Yhtenä Dresdenin viulukoulun etevimmistä edustajista hänet luettiin aikansa arvostetuimpien viulutaitureiden joukkoon. Westhoff sävelsi joitain varhaisimpia sooloviuluteoksia. Hän työskenteli Dresdenin hovikapellin jäsenenä (1674–1697) ja Weimarin hovissa (1699–1705) ja toimi myös kieltenopettajana.

Westhoffin säilynyt musiikki käsittää seitsemän sävellystä viululle ja basso continuolle ja seitsemän sävellystä sooloviululle. Kaikki julkaistiin hänen elinaikanaan. Useita töitä, kuten vuoden 1682 sooloviulumusiikin kokoelma, on sittemmin kadonnut. Hänen työnsä yhdessä sellaisten säveltäjien kuin Heinrich Ignaz Franz Biber ja Johann Jakob Walther luomusten kanssa vaikuttivat merkittävästi seuraavaan saksalaiseen viulistipolveen ja Johann Paul von Westhoffin kuusi partitaa sooloviululle inspiroivat Johann Sebastian Bachia kirjoittamaan kuuluisat sonaattinsa ja partitansa sooloviululle.



* [http://imslp.org/wiki/Category:Westhoff,_Johann_Paul_von Free scores by Johann Paul von Westhoff in the International Music Score Library Project]


Luokka:Saksalaiset säveltäjät
Luokka:Barokkisäveltäjät
Luokka:Vuonna 1656 syntyneet
Luokka:Vuonna 1705 kuolleet