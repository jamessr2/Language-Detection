GAELIC

'Lazzaro Spallanzani' (Scandiano, Reggio, Italia, 1729 - 1799, Pavía) foi un naturalista italiano, precursor da fisioloxía experimental.

Foi profesor de grego, metafísica, física, matemáticana e historia natural en  varias universidades do norte de Italia.

Foi ordenado sacerdote católico.

Grazas aos seus traballos, que lle fixeron acredor do nome de "biólogo de biólogos", porque era unha persoa de múltiples intereses científicos que investigou, entre outras cousas:

* A orixe da vida
* A rexeneración
* A reprodución
* A respiración
* e outras varias funcións do ser humano



Lazzaro Spallanzani naceu en 1729 en Scandiano, preto de Módena. Estudou dereito e, en 1755, impartía clases de lóxica, metafísica e grego na universidade de Boloña. A súa curmá Laura Bassi, profesora de física nesta universidade, estimulou a súa afección pola ciencia.

Máis tarde fíxose sacerdote, e pasou polas universidades de Módena (1763) e Pavía (1769), onde foi profesor de historia natural. En Pavía destacou como infatigábel viaxeiro na busca de espécimes para o Museo de Historia Natural da cidade. Outra paixón súa foi o estudo da fisioloxía experimental, especialmente no campo da reprodución.

Apasionouno o problema da rexeneración espontánea de partes do corpo de anfibios e de réptiles, aínda que non puido chegar a conclusións satisfactorias; sobre todo, non puido explicar o feito de que non sucedera o mesmo no ser humano e nuotros animais.

Continuando os estudos de Francesco Redi, Spallanzani demostrou, en 1765, que un caldo adecuadamente fervido e pechado hermeticamente nun recipiente, permanecía estéril, sen producir animais, confirmando así que non existía a xeración espontánea da vida. A pesar diso, a crenza nesta antiga e arraigada teoría non sería totalmente abandonada até un século despois, grazas aos traballos de Louis Pasteur.

Este experimento deseñouno para refutar os realizados por outro sacerdote católico, o inglés John Turberville Needham, que quentara e despois selara caldo de carne en diversos recipientes; dado que se encontraran microorganismos no caldo tras abrir os recipientes, Needham cría que isto demostraba que a vida xorde da materia non vivente. Non obstante, prolongando o período de quecemento e selando con máis coidado os recipientes, Spallanzani puido demostrar que ditos caldos non xeraban microorganismos mentres os recipientes estiveran selados. 

A disputa entre Needham y Spallanzani foi longa e enconada, pois o inglés afirmaba que as coccións do italiano destruían o 'espírito vital', e Spallanzani demostrou que o único que a cocción destruía eran as esporas das bacterias, non un principio de vida de índole mística.

En 1765 publicou as súas experiencias sobre a xeración espontánea en 'Saggio di osservazioni microscopiche concernenti il sistema della generazione de'Signori de Needham e Buffon' ('Experimento de observacións micrioscópicas concernentes ao sistema da xeración dos señores Needham e Buffon').

Tamén estudou a dixestivo responsábel da transformación dos alimentos no estómago.

Os resultados dos seus estudos sobre a dixestión apareceron, en 1780, en 'Dissertazioni de fisica animale e vegetale' ('Disertacións de física animal e vexetal').

Foi o primeiro en en observar o transvasamento do sangue desde as arterias ás veas nun animal de 'sangue quente' (o polo). E logrou inseminar artificialmente a diferentes anfibios, a bolboretas da seda e a unha cadela, aínda que non chegara a comprender a importancia dos espermatozoides (que xa se coñecían desde Leeuwenhoek, algúns anos antes), pensando que o óvulo tiña todas as partes que posteriormente aparecerían no embrión. 

Spallanzani estudou así mesmo os sentidos dos esponxas, os Torpedo'.

Morreu en Pavía, aos 70 anos.








Categoría:Personalidades da bioloxía
Categoría:Personalidades da fisioloxía de Italia
Categoría:Orixe da vida
Categoría:Nados en 1729
Categoría:Finados en 1799
Categoría:Sacerdotes católicos de Italia