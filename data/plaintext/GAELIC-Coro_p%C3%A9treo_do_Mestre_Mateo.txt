GAELIC
miniatura|300px|Reconstrución do coro do Mestre Mateo, no Museo da Catedral de Santiago.
O 'coro pétreo do mestre Mateo' foi unha estrutura interna da Mateo, construído cara o ano Sanclemente para ser substituído por outro de madeira que encargou a Xoán Davila e Gregorio Español e que foi desmontado á súa vez en 1945. 

Un contemporáneo da destrución do coro, o historiador Mauro Castellá Ferrer ('Historia del apóstol Santiago'), escribiu en 1605 o seguinte:


Tras varias reconstrucións limitadas a unha pequena mostra (o debuxo dunha cadeira en Yzquierdo Perrín e Otero Túñez conseguiron montar en Museo da Catedral.


Está fóra de dúbida que a construción do coro foi obra do taller do mestre Mateo, realizado na última campaña da construción da Catedral e posterior ó basílica prerrománica de  Afonso III, do que só se coñece a súa existencia pero non as súas características. O Códice Calixtino nin o menciona, e a 'Historia Compostelá' (1100-1139) só di del que era 'bastante capaz' e 'magnificamente condecorado coa dignidade dun óptimo clero'. Esta basílica prerrománica -e, por conseguinte, o coro de Xelmírez- foron derrubados ó rematar as obras da Catedral.

Cando se consagrou a Catedral, o 21 de abril de 1211, o coro tiña que estar xa rematado e, con seguridade, inaugurouse en tan solemne ocasión.

A técnica construtiva, o estilo das esculturas, a composición, coinciden co traballo do Pórtico e, como neste, apréciase a man de, polo menos, catro artistas distintos baixo a dirección de Mateo. A este atribúense, como mínimo, cinco das esculturas que coroaban a fachada exterior: Abdías, Miqueas, Nahún e Axeo.

O coro constituía unha compacta e amurallada 'Civitas Dei', un 'templo dentro do templo' (en palabras de Santo Agostiño), cunha complexa e elaborada mensaxe teolóxica (como a que tamén tiña o Pórtico da Gloria).


300px|miniatura|Porta Santa, con 24 figuras procedentes do antigo coro.
Xa en 1519, o arcebispo de Compostela Alonso III de Fonseca ditou unhas Capitulacións que regulaban os oficios relixiosos e normas de protocolo a seguir polos cóengos da Catedral, entre as que se cita a prohibición de se mover dun coro a outro ou de baixar do coro superior ó inferior. Quizais isto teña orixe no acordo do cabido catedralicio de 7 de xuño de 1522 de nomear unha comisión para que


En calquera caso, o coro non foi alterado. Segundo Chamoso Lamas, o resultado desta comisión foi só a ampliación do coro con varias cadeiras de madeira: un contrato do 18 de xuño de 1536 entre a abadesa do convento de Santa Clara e o escultor flamengo Cornielles de Holanda testemuña a construción de "'veinte y quatro sillas de madera muy bien hechas, del talle y manera y del tamaño de las sillas que están en el coro de la Santa Iglesia de Santiago'".

Quizais a primeira actuación sobre o coro pétreo ('primera mutilación' segundo Yzquierdo Perrín) fose cara 1545, cando se encarga a dous cóengos "'que entienden en ... mudar e retraer la rexa del coro y retraer el dicho coro'", medida que afectou a primeira cadeira de cada lado do coro.

Pero a destrución do coro non chegaría ata que foi nomeado arcebispo Juan de Sanclemente quen, segundo López Ferreiro, "'tenía gran empeño en que se cerrase la puerta trasera del coro para poner en su lugar la silla pontifical'". Daquela, a cadeira do arcebispo estaba situada no comezo do lado norte do coro ('coro do Chantre'; o lado sur era o 'coro do Deán' ), e semella que consideraba pouco digna a situación lateral do seu sitial, o que explica a súa teima por pechar a porta do coro e colocar alí, centrada, a súa cadeira. Ademais, era evidente que soñaba cun coro renacentista. 

En 1594 acordouse alargar o coro na parte posterior con máis cadeiras, que foron encargadas a Gregorio Español e Diego Solís . Non se sabe realmente cantas cadeiras fixeron nin sequera se chegaron a colocarse, aínda que existen indicios de que así foi, e que iso trouxo consigo o derrubamento do 'leedoiro' e do lado transversal do coro para colocar as novas cadeiras na parte posterior da fachada do trascoro.

Aínda así, esta convivencia das cadeiras de madeira co coro pétreo só foi unha situación provisional. O 20 de xullo de 1599, o arcebispo Sanclemento consegue por fin que o capítulo acordase 


La destrución do coro do Mestre Mateo comezou no último trimestre de 1603 e rematou nos primeiros días de xaneiro de 1604 , da man do entón mestre de obras da catedral Ginés Martínez. Daquela, Sanclemente xa morrera (abril de 1602) e fora substituído polo arcebispo Maximiliano de Austria, quen trouxo consigo ó arquitecto Ginés Martínez e nomeouno mestre de obras en 1603. 


Como resultaba habitual na práctica arquitectónica daquela época, e posteriores, as pezas do coro derruído foron aproveitadas noutras obras que se realizaron na Catedral e nas inmediacións. O uso que se lle deu dependeu da calidade e aprecio que lles merecese cada peza: as esculturas de apóstolos e profetas foron reempregadas para a construción da Porta Santa ou como ornato de capelas e outras estancias da Catedral, pero tamén noutros puntos máis afastados. Este aproveitamento permitiu que hoxe se lograse recuperar 36 das 38 figuras que coroaban a fachada exterior do coro.

As 24 estatuas da fachada exterior da Porta Santa foron colocadas no século XVII. Entre Vega y Verdugo inseriu na súa 'Memoria sobre as obras na Catedral de Santiago' (1657) para argumentar a necesidade da reforma da fachada da Catedral cara á praza da Quintana. A partir de 1658, o arquitecto José Peña de Toro comezou as obras desta fachada e completou a Porta Santa con outras 12 estatuas e os catro plafóns da parte superior . Por máis que fose impensable a súa utilización nunha futura reconstrución do coro, o seu estudo permitiu enxergar solucións sobre a disposición iconográfica que tivo que ter o coro no seu emprazamento orixinal. 

Yzquierdo Perrín e Otero Túñez inventariaron en 1990 as seguintes figuras do coro, dispersas en diferentes localizacións:
* 24 profetas e apóstolos na Porta Santa, máis 4 plafóns na mesma Porta.
* 2 figuras máis (o profeta Ezequiel e o apóstolo Xudas Tadeo) no deambulatorio da Catedral, a ámbolos lados da cara interna da Porta Santa .
* 2 figuras na fonte de San Pedro de Vilanova (Vedra).
* 2 figuras no Museo Arqueolóxico Nacional, que foran adquiridas en 1950 unha, e 1961 outra, a senllos propietarios particulares e que procedían dun veciño da rúa Acibechería, a primeira, e dun pazo da Comarca da Ulloa, a segunda.
* 3 figuras na 'buchería' da Catedral . Unha destas estatuas foi utilizada para a reconstrución do coro no Museo.
* 2 figuras expostas no Museo da Catedral (procedentes da colección Blanco Cicerón e cedidas ó Museo en 1985).



Outras pezas foron reempregadas noutras obras na Catedral (muros, pavimentacións), pero o resto dos elementos sufriu peor sorte: coas pezas que retirou ó desmontar o coro, Ginés Martínez fixo a base do coro de madeira que o substituiría (rematado en 1606) e, dous anos despois, aproveitou outras para reencher as escalinatas de acceso á fachada do Obradoiro, que construiría tamén el en 1606.

Nas sucesivas escavacións realizadas durante os séculos XIX e XX en diferentes localizacións do complexo da Catedral foron aparecendo moitos dos elementos construtivos. Estas escavacións realizáronse en distintas campañas e por distintos autores no subsolo da nave maior, no pavimento da cripta do Pórtico da Gloria, na nave oriental do claustro ou no acceso á galería sur do claustro , ademais das xa citadas nas escaleiras do Obradoiro. Aínda hoxe verse no piar noroeste do cruceiro, un bloque tallado encastrado no piar a uns 2 metros de altura, que probablemente proceda dun esquinal do cadeirado baixo e que se colocaría alí para restaurar algún desperfecto ocasionado nas columnas ó desmontar o coro

Algunhas apareceron en lugares tan insólitos como as estruturas de peche dalgunhas tendas situadas na Praza de Praterías, ou dúas ménsulas que hoxe sosteñen a trabe dunha casa particular na rúa compostelá da Fonte de San Antonio. 

Como xa se dixo, a dispersión dos distintos elementos do coro tamén levou algunhas pezas fóra de Santiago, como o caso da fonte de San Pedro de Vilanova (Vedra, A Coruña). 

Algunhas esculturas foron dar a mans privadas, como os apóstolos e profetas da colección Blanco Cicerón -cedidos hoxe ós fondos do Museo da Catedral- ou do Museo Arqueolóxico Nacional. Dúas estatuas máis, como xa se dixo, seguen sen ser identificadas.

Mención á parte merecen as 6 figuras de meniños cantores encastradas no friso do pórtico de Praterías (sobre o tímpano dereito). Foron colocadas en Praterías por López Ferreiro en 1884, aínda que daquela se descoñecese a súa orixe no coro de Mateo senón que foron atribuídas ó Pórtico do Paraíso .

Outras figuras de meniños cantores foron parar ás xambas da capela de San Salvador de Bembibre (en Santa Cristina de Nemenzo, parroquia de Santiago de Compostela. As primeiras foron recuperadas por Chamoso Lamas en torno a 1970 e utilizadas na segunda reconstrución de dúas cadeiras en 1971; hoxe forman parte da reconstrución do coro do Museo da Catedral.




López Ferreiro, xa nos albores do século XX , e Chamoso Lamas, nas escavacións que realiza na catedral entre 1946  e 1958 , recuperaron e recoñeceron como pertencentes a este coro algunhas figuras colocadas no claustro da Catedral, na Porta Santa e nos lugares de fóra de Santiago citados antes. 

miniatura|250px|Baldaquino do sepulcro de María Magdalena, en Zamora
A partir destes elementos, Pita Andrade publicou en Filgueira Valverde e Ramón Fernández-Oxea. 

Ambos historiadores estableceran xa en 1932 o innegable paralelismo entre o sepulcro da igrexa da Magdalena, en Zamora e o coro de Mateo, do que deriva aquel: 

Texto que modificaron lixeiramente en 1987:


En Compostela. En 1971, co gallo doutra exposición celebrada en Nova York sobre a arte no ano 1200 ('The Year 1200'), Chamoso Lamas e Pita Andrade presentaron outra proposta que modificaba parcialmente as anteriores e que, agora, comprendía a reconstrución de dúas cadeiras. Unha vez rematada a exposición, colocáronse na cripta do Pórtico da Gloria.

En Obradoiro e a plataforma na que rematan, fronte á fachada da basílica . Ó levantar o pavimento comprobouse que algunhas das pedras da escalinata tiñan, na cara oculta, arcos, columnas, castelos e diversas figuras, que se correspondían, estrutural e tematicamente, cos restos coñecidos do vello coro pétreo . Estas obras non formaban parte de ningún proxecto arqueolóxico senón que foron debidas á necesidade de corrixir as filtracións que se producían desde esta plataforma nas bóvedas da cripta que conforma a parte inferior do Pórtico da Gloria. Curiosamente, xa houbo este mesmo problema en San Xoán Bautista e San Frutuoso -instaladas daquela na cripta- e o cabido da catedral .  

Con toda a información recollida ata entón sobre o coro de Mateo, os profesores Yzquierdo Perrín e Otero Túñez organizaron en 1981 unha mesa redonda en Santiago, coa colaboración de Pita Andrade e Chamoso Lamas e varios catedráticos de historia da arte que culminou en 1985 coa proposta de reconstrución completa do coro, tanto na súa disposición espacial e iconográfica como na plasmación en tres sitiais que se presentarían en 'Europalia 85', en Gante (Bélxica), dentro da exposición 'Santiago de Compostela. 1000 anos de peregrinaje europeo'. 


miniatura|300px|Fachada exterior do coro. A figura decapitada da esquerda da fotografía tamén pertenceu ó coro.
En Museo da Catedral: oito do lado sur, as seis da cabeceira e tres do lado norte, estas últimas coa súa fachada exterior. Para esta fachada exterior só se dispoñía de cinco figuras, das que se utilizaron, de esquerda a dereita, as de San Pedro, San Paulo , San Mateo apóstolo e San Xoán Evanxelista. Esta reconstrución foi inaugurada pola raíña Sofía o día do Apóstolo do Ano Santo de 1999.

Tódalas pezas orixinais que se empregaron para esta reconstrución pertencen ó Museo da Catedral, unha das condicións do convenio asinado entre o Cabido, a Fundación Barrié e os autores.

Durante a reconstrución do coro tívose especial coidado en asegurar unha intervención mínima e coidadosa das pezas e fragmentos orixinais. A reconstrución das pezas incompletas fíxose sobre moldes de escaiola que permitían manter seguros, sen desprazamentos nin manipulacións, os fragmentos orixinais e reproducir as partes que faltaban nos diferentes talleres [http://www.escultura-opaso.com/?page_id=223#1]. Estas reproducións fixéronse sobre granito dunha canteira de Friol (Lugo), claramente distinto do que utilizara o Mestre Mateo (procedente de canteiras das inmediacións de Santiago) e coas figuras simplemente esbozadas, todo coa intención de que se distinga sen dificultade o material orixinal e o reconstruído .

Algunhas pezas, poucas, non precisaron ningún traballo de restauración, ben porque xa estaban en bo estado de conservación, ben porque xa foran restauradas anteriormente. Limpouse e fixouse a policromía das pezas que a conservaban e consolidouse o granito cando foi necesario.


O coro tiña unha estrutura rectangular, en U aberta cara o altar maior, e ocupaba os catro primeiros tramos da nave maior a partir do cruceiro. Nos tres primeiros tramos distribuíanse as cadeiras dos cóengos, mentres que o cuarto tramo estaba ocupado por unha tribuna e o 'leedoiro' sobre ela. 

Do mesmo xeito que o policromado, como o demostran os restos de cor nalgunhas das pezas recuperadas (estatuas, relevos, capiteis, vigas, etc.), a base de vermello, branco, azul e negro.

O coro estaría illado das naves circundantes -e do deambular dos peregrinos e o boureo que producirían- por unhas cadeas estendidas en 1288 entre os laterais do coro e a capela maior, creando así unha 'Vía sacra' que cerraba o cruceiro, un corredor que facilitaba o paso entre os dous recintos durante a celebración dos actos litúrxicos. Esta Vía Sacra mantívose co novo coro de madeira que veu substituír ó de Mateo e non desapareceu ata que foi desmontado en 1945.


A cara externa do coro, que daba ás naves laterais da Catedral, estaba formada por un muro cego (excepto no 'leedoiro', onde as arquerías estaban abertas). Esta fachada exterior, formada por catro arcos en cada intercolumnio, estaba rematado polas figuras de apóstolos e profetas, centrados sobre os arcos, que alternaban cos torreóns, centrados sobre as columnas.

As devanditas figuras miden uns 90 cm de altura e uns 45 cm de ancho. Todas están enmarcadas nun arco de medio punto tallado no mesmo bloque que a figura ou nunha lousa adosada por detrás. Distribuíanse nas fachadas norte (16 profetas -4 maiores e 12 menores-, todos coa cabeza cuberta) e sur (12 apóstolos e 4 evanxelistas, todos coa cabeza descuberta e portando libros pechados ou cartelas estendidas). Aqueles, os profetas, representaban o Vello Testamento, fronte a estes, apóstolos e evanxelistas, que representaban o Novo Testamento. 

Na fachada do trascoro (occidental) dispúñanse tres figuras a cada lado da porta, representando a cadanseu personaxe bíblico.

A identificación das 36 figuras que se coñecen ata este momento foi tarefa difícil, xa que adoitan carecer de atributos característicos e as inscricións que puideron conter as cartelas que mostran desapareceron completamente. Mesmo nalgúns casos consta que a cabeza que hoxe mostran non é a orixinal, como resulta evidente no caso do profeta Xonás. Pascual Madoz, no seu 'Diccionario geográfico-estadístico-histórico de España y sus posesiones de Ultramar' conta que a consecuencia da Primeira Guerra Carlista (entre 1833 e 1840), "'las estatuas de la primera línea fueron decapitadas en una noche por el furor de la pasada guerra de sucesión'", sendo restauradas poucos anos despois . En 1990, a prensa local daba a noticia de que a cabeza do profeta Nahún -unha desas figuras 'da primeira liña' que xa foran decapitadas na guerra citada e, precisamente, unha das cinco figuras que se atribúen directamente á man do mestre Mateo- caeu ó chan e rompeu, polo que tivo que ser substituída pola que hoxe se ve . 

Para reconstruír a iconografía do coro, Yzquierdo e Túñez tiveron que recorrer a algúns trazos particulares, á presenza ou ausencia de gorros ou caparuchas, ás descricións do Novo e Vello Testamentos, etc. Tamén se tivo en conta a disposición en parellas, como conversando entre si, recurso que xa utilizara Mateo na colocación das estatuas de apóstolos e profetas nas columnas do Pórtico da Gloria.


miniatura|200px|Detalle dos plafóns sobre os sitiais do coro
No interior do coro dispoñíanse o cadeirado. 

As cadeiras eran 72 en total, en dous niveis de 36 cada un (15 nos laterais e 6 na cabeceira), para dar cabida ós 72 cóengos que establecera o bispo Xelmírez . As inferiores eran un simple banco corrido cunha decoración labrada semellante ós escanos da superior, aínda que sen respaldo nin teito. As cadeiras da fila superior estaban moito máis elaboradas (e son as que agora se ven na reconstrución).

Os asentos medían uns 90 cm de ancho, excepto os seis colocados na cabeceira, máis estreitos para amoldarse ó ancho da nave e á necesidade de abrir unha porta central. Consistirían en bloques, de 39 cm de alto, dispostos sobre un zócolo de pedra duns 9 cm con arquiños de ferradura cegos. A cara frontal de tales bloques tiña unha arquería cega formada por cinco pequenos arcos de medio punto.

Estas arquerías frontais alternaban cunhas ménsulas da mesma altura e decoradas con motivos vexetais, que servían de base ás columnas que separaban cada sitial (unha columna exenta diante e outra entrega detrás) para soster os plafóns que facían de teito de cada cadeira. Estes plafóns, todos semellantes pero diferentes entre si, consisten nun círculo central que formaba distintas composicións xeométricas a partir dun botón central. Entre sitial e sitial, unha pequena división con arcadas abertas (a diferenza das existentes na fronte dos asentos), servía para apoiar os brazos.

Só se recuperaron pequenos fragmentos das columnas, polo que resulta imposible saber a altura exacta dos sitiais. Tamén se ignora se os fustes eran lisos ou decorados, aínda que resulta probable que fosen entorchados ou estriados. Sobre elas, uns capiteis con motivos vexetais e, ás veces, sereas.

É posible, pero non se pode confirmar, que cada asento contase cun respaldo formado por unha lousa semicircular. Tras el, a parede lisa do peche do coro, quizais con decoración pintada.


miniatura|250px|Detalle dun dos doseis. Nótese o diferente tratamento das partes reconstruídas, claramente diferenciadas da escultura orixinal.
Os sitiais do coro estaban coroados por unha elaborada crestería formada por doseis coincidentes cos espazos dos asentos, alternando con estilizadas figuras de nenos cantores que coincidían co eixo das columnas. Xa vimos que López Ferreiro colocou seis destes nenos cantores na fachada de Praterías; outros dous foron recuperados en 1970 da porta da capela de San Salvador de Bembibre (en Val do Dubra).

Son todas semellantes, de 80-83 cm de altura e 18-21 cm de ancho; todas exentas menos dúas que se esculpiron adosadas a outros motivos, no mesmo bloque, e que se supón que estaban destinadas ós primeiros módulos de cada lado.
 
Aínda existe outra figura máis, que segue un esquema semellante pero de 26 cm de ancho, que representa un adolescente. Carece de cartela e mostra a palma da man esquerda. Apareceu na escaleira da casa do Deán nos anos sesenta do século XX e hoxe está no Museo da Catedral. Suponse que estaría colocada nun dos lados da cara interior da porta traseira do coro.

Os doseis estaban formados por un arco trilobulado sobre o que se levanta un torreón. Baixo os arcos tallouse un completo e detallado basiliscos) ou reais (unha aguia e un león); só nun caso hai representación humana: un home loitando cunha serea á que agarra polo pescozo. Cada módulo, de 88 cm de alto e 82 cm de ancho, pode estar formado por un só bloque de pedra ou por dous elementos simétricos; no primeiro caso a figura representada pode ser única ou dobre pero no segundo, que é a construción máis común, trátase de figuras enfrontadas

Coroando o conxunto ía unha cornixa decorada con motivos vexetais e bólas.


No extremo occidental do coro abríase unha tribuna que se coñeceu como 'pulpitum' e, máis comunmente, como 'leedoiro' ('legitorium'): sobre el líase o Epístola nas grandes celebracións. Segundo documentación do século XIV, construíronse baixo el dous altares, dedicados a San Xurxo e Santa Úrsula e ás 'Once mil virxes'; posteriormente tamén se colocaron os sartegos de Pedro Fernández de Castro (finado en 1340) e do arcebispo Rodrigo de Moscoso (1382).

No centro do trascoro abríase a porta de acceso ó coro. Sobre a porta e cara ó exterior existía un tímpano que representaba a Epifanía, hoxe desaparecido . Aínda que non se recuperou este tímpano, hai constancia documental da súa existencia e temática. 

Á esquerda do tímpano estaría un delicado relevo que representaría os tres cabalos dos góticos foráneos e galegos do mesmo tempo e posteriores; non se recuperou esta peza nin ningún fragmento que puidera pertencer á mesma.






* Filgueira Valverde, X. e Ramón Fernández-Oxea, X.: "O baldaquino en Galicia denantes do arte barroco", en 'Arquivos do Seminario de Estudos Galegos' V, Santiago 1930, 95-143 (ed. facsímile 'Tradiciones y personajes de Galicia. Arquivos III'. Ed. Boreal, A Coruña 1989).
* Filgueira Valverde, X. e Ramón Fernández-Oxea, X.: 'Baldaquinos gallegos'. Fundación Pedro Barrié de la Maza, A Coruña 1987.
* Ramón Otero Túñez: “Iconografía del coro del maestro Mateo”, en 'Cuadernos de Arte e Iconografía', tomo VI, nº 11, 1993 [http://www.fuesp.com/revistas/pag/cai11p1.htm]
* Ramón Otero Túñez e Ramón Yzquierdo Perrín: 'El coro del maestro Mateo'. Fundación Pedro Barrié de la Maza, 1990.


* [http://www.fundacionbarrie.org/webcoro/portada.htm Reconstrución do coro pétreo do mestre Mateo] (Fundación Barrié de la Maza) 
* [http://www.circuloromanico.com/index.php?menu_id=5&jera_id=2179&page_id=1729&cont_id=3834 'Mateo y el Pórtico de la Gloria'] 
* [http://www.amigosdelromanico.org/actualidad/act_fsr_galicia_coro.html Coro pétreo del maestro Mateo] (Amigos del Románico.org) 
* [http://www.artehistoria.jcyl.es/v2/contextos/7040.htm El coro pétreo de la catedral] (Ramón Yzquierdo Perrin en Artehistoria.jcyl.es) 


Categoría:Catedral de Santiago de Compostela
Categoría:Escultura relixiosa de Galicia