GAELIC
miniatura|O sistema fluvial dos ríos Ebola, Mongala, Dua e Likame no norte da República Democrática do Congo. Indícase a aldea de Yambuku, onde comezou o brote de ebola en 1976 en Zaire (nome que daquela tiña o país).
miniatura|Cunca do río Congo. O cadro da parte superior indica a rexión do Ebola, que está ampliada no mapa anterior.
O 'río Ebola' (ás veces ortografado Ébola) é un río situado no norte da República Democrática do Congo que é o curso superior (ou afluente) do río Mongala, á súa vez afluente do río Congo. Os ríos Dua (225 km) e Likame (130 km) teñen ambos os dous unha confluencia conxunta co río Ebola para orixinar o río Mongala. Os primeiros 225 km do curso superior do río Mongala corresponden ao río Ebola, e o curso inferior do Mongala ten outros 285 km.

O nome Ebola é unha adaptación en lingua francesa do nome local 'Legbala', en lingua ngbandi, que significa "auga branca".

Nunha rexión próxima a por onde discorre este río deuse en 1976 un brote epidémico dunha enfermidade hemorráxica nova producida por un virus descoñecido., pero o profesor Peter Piot, que lle deu o nome, preferiu non asociar o estigma da doenza con ningunha localidade e decidiu darlle o nome dun río relativamente próximo, que discorre pola rexión por onde viaxaran algúns dos primeiros afectados.






* [http://mapcarta.com/28904976 Mapa da rexión de Yambuku]
* [http://www.nuvol.com/noticies/com-hem-de-pronunciar-ebola/ Com hem de pronunciar 'ebola'? - Núvol]  Discusión sobre a pronuncia e escrita da palabra en catalán e outras linguas.



Categoría:Afluentes do Congo
Categoría:Ríos da República Democrática do Congo