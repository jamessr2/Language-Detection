FINNISH


'Anette Sagen' (s. 10. tammikuuta 1985) on norjalainen entinen mäkihyppääjä.

Sagen voitti naisten Continental cupin kokonaiskilpailun viitenä ensimmäisenä kautena vuosina 2004–2009. Kaudella 2009–2010 hän sijoittui kolmanneksi. Osakilpailuvoittoja hän saavutti 46 kappaletta ja palkintokorokesijoja yhteensä 90. Ainoan maailmancupin osakilpailuvoittonsa hän saavutti Schonachissa tammikuussa 2013. Lisäksi hän sijoittui kerran toiseksi ja viisi kertaa kolmanneksi.

Ensimmäisessä naisten mäkihypyn maailmanmestaruuskilpailussa 2009 Sagen saavutti pronssia. Val di Fiemmessä 2013 hän oli seitsemäs.

Sagenin pituusennätys on Norjan Vikersundin lentomäessä hypätty 174,5 metriä. Naisista häntä pidemmälle on hypännyt vain itävaltalainen Daniela Iraschko.

Anettea kannusti hyppäämään hänen isänsä Ole, entinen mäkihyppääjä. Anette alkoi hypätä mäkeä ennen kuin täytti 10 vuotta. Hän pitää lukemisesta ja kirjoittaa artikkeleita paikalliseen sanomalehteen. Hän opiskeli 5 vuotta musiikkikoulussa. Hän pelaa myös golfia ja jalkapalloa.

Sagen lopetti uransa kauden 2014–2015 päätteeksi.


*



* [http://www.ladiesskijumping.com/pokaz.php?show=pokaz_skoczka&id=1082 Anette Sagen ladiesskijumping.com -sivustolla] 





Luokka:Norjalaiset mäkihyppääjät
Luokka:Vuonna 1985 syntyneet
Luokka:Elävät henkilöt