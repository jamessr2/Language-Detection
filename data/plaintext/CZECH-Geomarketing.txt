CZECH
'Geomarketing' je možné chápat jako nový obor, který se vyvíjí v oblasti marketingu. Jedná se o obchodu používá informační systémy. V současně době se dá říci, že je geomarketing velmi drahocenný nástroj.  
Na základě geografické polohy je možné určit rozmístění jednotlivých odběratelů na stanoveném území. Geomarketing pracuje tedy s adresnými daty, ke kterým přiřazuje jejich hodnoty a atributy.  Geomarketing dává možnost lépe se zaměřit na trh či daný segment. Firma díky němu může lépe zmapovat oblast prodeje a díky tomu efektivněji plánovat. Principem geomarketingu je zpracování digitálních map, které je možné vytvořit díky informacím získaných při výzkumech. Díky tomu je možné rozpoznat chování lidí na určitém území a z různých hledisek (ekonomického, sociodemografického).


Mezi základní úlohy, na které může být využit geomarketing jsou:
* analýza kupní síly a obchodních dat v daném regionu,
* zhodnocení, jak jsou prodejny pro lidi dostupné,
* určení, kolik km musí lidé do prodejny dojíždět a analýza těchto cest,
* stanovení příslušných reklamních nástrojů,
* zobrazení zákazníků na mapách podle stanovených parametrů,
* na základě nabídky a poptávky určení silných a slabých stránek, příležitostí a hrozeb. 


Pro tvorbu marketingových analýz je zapotřebí mít kvalitní data, která musí být co nejpřesnější a nejpodrobnější. Nejčastěji jsou získávána data z Českého statistického úřadu. Příkladem těchto dat mohou být demografické informace – věk, zájmové a profesní skupiny, kupní síla, aj. Spojením těchto dat s nástroji geomarketingu vzniká velmi efektivní kombinace, která na základě korelací nabídkových, poptávkových, tržních a prodejních dat dokáže odvodit přesné zacílení jak reklamních tak i informačních činností.
Dalším zdrojem jsou data z marketingového výzkumu na principu příčina – jev – důsledek – následek. Prognostický marketingový regionální výzkum spojený s geomarketingem pomáhá k prognózování a odhadu rizika, což zajišťuje kvalitnější fungování kampaní. 


V navigacích se nacházejí navigační mapy GPS, které obsahují POI neboli vrstvy bodů zájmu. Právě sem je možné zařadit síť poboček či prodejen a díky tomu získat informace pro geomarketing. Moderním přístupem je také používání Bluetooth, které se dá aplikovat při promoakcích či na veletrzích.
Geomarketing je možné využít pro navigaci uvnitř nákupních center. Na trhu existuje aplikace, která pomocí webu nabízí možnost 3D prohlídky budovy. Hlavním cílem této aplikace je poskytnout jí uživatelům v daný čas na správném místě, proto je určená do  chytrých telefonů či přístrojů s dotykovým displejem. Umožňuje uživatelům najít pobočku firmy a snadněji se po ní pohybovat. Tuto aplikaci uvedla na trh společnost 3D technologies R&D. Existují také nákupní košíky se zabudovanou GPS, které umožňují určit, jak se kupující po obchodním centru pohybuje.


4P geomarketing je doplnění 4P marketingu o geografické informace.
* 'G1P' - Aby bylo možné provést průzkum trhu, je nutné si nejdříve vybrat vhodné území. Tomuto se převážně věnují tzv. territory manažeři, kteří mají z pohledu marketingu na starosti dané území. Pokud je vybrané území větší, každému manažerovi je přidělena určitá jeho část. Vhodné území je možné vybrat prostřednictvím geografického systému. Každý manažer má za úkol do systému zadat informace o tom, na jakém území prováděl marketing. Mohla by totiž nastat situace, že do vybraného místa nevede silnice a proto je nutné brát v potaz, jak se na dané místo dopravit.
* 'G2P' - z hlediska marketingu je důležité mít rovněž demografické údaje o zákaznících. Mezi tyto údaje patří např. údaje o věkové struktuře, příjmech, pohlaví, vzdělání, národnosti, povolání apod. Pomocí geografického informačního systému je možné zjistit, jaký je počet určité skupiny zákazníků a v jaké oblasti se nacházejí. 
* 'G3P' - rovněž nezbytně nutné je zákazníky informovat. Mezi nejčastější způsoby patří letákové akce, zaměřené na široké spektrum zákazníků (plošné letákové akce) nebo na konkrétní zákaznický segment (cílené letákové akce). Většina lidí však mylně spojuje geomarketing převážně s touto částí marketingu, tedy s direct marketingem. Direct marketing je ale pouze jednou z jeho součástí. Jen toto ale nestačí, je důležité uvažovat všechny G4P.
* 'G4P' - na základě výstupů z geografického informačního systému je možné určit, která oblast je nejvhodnější pro nabízení zboží a kam jej následně distribuovat.  nebo 


Služby geomarketingu poskytují provozovatelé poštovních služeb. Je to logické, právě tito poskytovatelé mají údaje o zákaznících, komu doručují letáky, dopisy, balíky, znají jejich adresy, způsob bydlení i dojezdové vzdálenosti. 

* 'Poštovní služby' - Poskytovatelé poštovních služeb, jako jsou Česká pošta, Česká distribuční, a.s.  a Mediaservis nabízejí klientům své databáze, které jsou nápomocny k zacílení segmentu. Například, když přijde prodejce potřeb pro adrenalinové sporty, jeho cílovou skupinou jsou tedy mladí lidé s vyššími příjmy a on potřebuje zjistit, kde tento segment žije. Zde už přichází do role právě firma poskytující geomarketing. Celou ČR má rozdělenou do několika okrsků, kde do každého z nich spadá určité množství domácností. Klientovi tak doporučí přesně ty okrsky, kde najde potřebné zákazníky a nemusí tak plýtvat náklady na tisk a rozesílání neadresných letáků po celém území ČR a to ani těm rodinám, které si doručování letáků nepřejí. V případě, že nepotřebuje zákazník rozesílat letáky, ale chce rozšířit nebo umístit nové prodejny, se dá opět využít geomarketingu. Pomocí geo dat lze snadno zjistit, kde má provozovny konkurence a kde není trh obsazen. Je možné také získat informace o dopravní dostupnosti podniku, o vhodných místech pro umístění billboardů, navigačních cedulí apod.  
* 'Supermarkety' - Brouzdáte po obchodě, nevíte, co si koupit, co budete vařit k obědu. Konečně se po strastiplném rozmýšlení a přecházení od jednoho regálu ke druhému dostáváte k pokladně, kde na pás vyložíte zboží, z něhož je většina taková, pro kterou jste do obchodu ani nešli a to, pro co jste šli, vám tam stejně chybí. Přijdete na řadu, pokladní vám s radostí namarkuje vše, co jste vyložili a jako bonus se vás zeptá na poštovní směrovací číslo. Myslíte si, že vedení zkoumá vaši spokojenost? Kdepak, jde jim o to, kam vám mají zaslat letáky a kolik v jejich obchodě utrácíte. A co takové věrnostní karty? Každý z nás jistě nějakou v peněžence najde, ať je to Club Card, Billa Club, Ikea Family, DM active beauty nebo věrnostní karty obchodů s oblečením. Zaregistrováním takovýchto karet dáváte firmě zcela zadarmo a především s vaším souhlasem veškeré informace o vaší osobě. Vedení společnosti tak zná vaše jméno, bydliště, kontakt a jednoduše si analýzou vašich nákupů zpracuje váš vzorec nakupování. Podle toho přesně ví, kam a komu mají poslat letáky a taky vám pošlou slevu podle toho, co nejčastěji nakupujete. 
* 'Foursquare' - Jedná se o geolokační službu, která umožňuje sdílet klientovu aktuální polohu pomocí Check-inů, neboli přihlášení na konkrétních místech tzv. Venues. Pojem Venues znázorňuje virtuální místa, která jsou totožná s místy reálnými, např. hospoda Na Růžku bude mít svoji Venue Na Růžku a bude tam mít zaznamenány údaje jako adresa, telefon nebo např. Facebook účet. 
** 'Propojení Foursquare s Facebookem a Twitterem' - Nejen s přáteli na Foursquare, ale také na Facebooku nebo Twitteru může klient sdílet své check-iny. Stačí si pouze propojit účty v nastavení svého Foursquare účtu. Pokud ale uživatel nechce, aby někdo z Facebooku nebo Twitteru věděl, kde se nachází, není nutné polohu sdílet vůbec, ale daný check-in se mu samozřejmě započítá. Toto sdílení na další sociální sítě je velkým přínosem. Chystáte se např. do výše zmíněné hospody Na Růžku, ale ještě nikdy jste tam nebyli? Nevadí. Stačí se podívat, zda někdo z Vašich přátel neprovedl dřívější check-in a nenapsal zkušenosti s touto hospodou. Například, že v ní můžete najít široký výběr piv, výborný nakládaný hermelín, příjemnou obsluhu apod. Co je velmi zajímavý bonus klientových prováděných check-inů je možnost podniků to svým hostům náležitě oplatit. Nabídnou zákazníkům tzv. Special. To znamená, že za check-in, nebo za dané množství check-inů dostane zákazník slevu, nebo např. kávu zdarma. Kdo má založen pouze Facebook účet a nechce si zakládat účet na Foursquare, ale přesto by rád sdílel své check-iny, nemusí zoufat. Facebook má svoji aplikaci, která funguje na velmi podobném principu jako právě Foursquare. K checkování pomocí Facebook Places je zapotřebí vlastní počítač nebo telefon s geolokací. Přidávat různé lokace uživatele Facebooku mohou, ovšem spravování může provést pouze skutečný majitel obchodu, kavárny, apod. Po ověření, že se jedná o skutečného majitele, umožní Facebook měnit klientům obsah Place Page, vkládat reklamy a vyhlašovat check-in soutěže.


 
Kategorie:Marketing
Kategorie:Geografie
Kategorie:Reklama