CZECH

'Miracinonyx' (tzv. americký gepard) je vyhynulý rod severoamerických kočkovitých šelem. Morfologicky se podobají gepardům (snad kvůli konvergentní adaptaci na rychlý běh), fylogeneticky ale pravděpodobně spíše patří do příbuznosti gepardům blízkého rodu 'Puma', či přímo dovnitř. Žili v době před třemi miliony až dvaceti tisíci lety v Severní Americe, jsou známí pouze z fragmentů kostry.

Známe dva druhy, 'Miracinonyx inexpectatus' a 'Miracinonyx trumani'. Někdy uváděný druh 'Miracinonyx studeri' je pravděpodobně pouze synonymem 'Miracinonyx trumani'.

Předpokládá se, že puma a 'M. trumani' se oddělili před třemi miliony let; kam patří 'M. inexpectatus' je nejasné, pravděpodobně jde o primitivního předka 'M. trumani' nebo o jeho sesterský druh. 'M. trumani' je spíše podobný pravému gepardovi, 'M. inexpectatus' je podobnější pumě.






Kategorie:Malé kočky
Kategorie:Vyhynulí savci