POLISH

'Janusz Krzyżewski' (ur. Krzemieńcu, zm. Bułgarii) – polski prawnik i ekonomista, członek Rady Polityki Pieniężnej.


Ukończył studia na Wydziale Prawa i Administracji Uniwersytetu Warszawskiego, uzyskał następnie stopień doktora nauk ekonomicznych. Od 1976 praktykował jako prawie bankowym i finansowym. W latach 1993–1994 odbył kurs europejskiego prawa bankowego i ubezpieczeniowego w Międzynarodowym Instytucie Uniwersyteckim w Luksemburgu.

W latach 1963–1966 pracował w Instytucie Pracy i Spraw Socjalnych, później do 1970 w Instytucie Organizacji i Mechanizacji Budownictwa. Zajmował stanowisko radcy prawnego w Instytucie Informacji Naukowej i Ekonomicznej oraz w Przedsiębiorstwie Handlu Zagranicznego BUMAR (od 1987). Od 1990 był głównym specjalistą w Biurze Legislacyjnym Kancelarii Senatu. W 1992 przez kilka miesięcy pełnił funkcję wiceministra przekształceń własnościowych. Od tego samego roku wchodził w skład Komisji Papierów Wartościowych. Był też do 1994 członkiem Rady Giełdy Papierów Wartościowych. Zasiadał w radzie nadzorczej Ruchu, Polskich Linii Lotniczych LOT, Interbanku (jako przewodniczący). Brał udział w negocjacjach międzynarodowych konwencji dotyczących prawa bankowego w międzynarodowym prawie prywatnym, opracowywanych przez ONZ (1993–1995).

Wykładał prawo bankowe oraz prawo instrumentów finansowych na Wydziale Nauk Ekonomicznych UW, współpracował również z Wydziałem Zarządzania tej uczelni. Był ponadto pracownikiem naukowym innych uczelni, m.in. Uniwersytetu Warmińsko-Mazurskiego w Olsztynie (jako adiunkt na Wydziale Prawa i Administracji). Opublikował kilkanaście prac naukowych dotyczących bankowości, finansów oraz papierów wartościowych.

Przez wiele lat był związany z opozycją demokratyczną. Należał do Ligi Narodowo-Demokratycznej. W 1961, w procesie jej działaczy został skazany na karę 10 miesięcy pozbawienia wolności. W 1980 organizował śląski region „Solidarności”, pełnił funkcję doradcy związku (m.in. przy strajkach w Hucie Katowice we wrześniu 1980). Po wprowadzeniu stanu wojennego współpracował z niejawnymi strukturami NSZZ „S”.

Od 1998 zajmował stanowisko członka Rady Polityki Pieniężnej I kadencji (wybranego przez Sejm z rekomendacji AWS).

Zginął w wypadku samochodowym w Bułgarii razem z żoną Jolantą.


* [http://www.nbp.pl/home.aspx?f=/polityka_pieniezna/rada/1_kadencja/krzyzewski.html Nota biograficzna na stronie NBP]


Kategoria:Członkowie Rady Polityki Pieniężnej
Kategoria:Działacze Ligi Narodowo-Demokratycznej
Kategoria:Polskie ofiary wypadków drogowych
Kategoria:Polscy ekonomiści
Kategoria:Polscy radcy prawni
Kategoria:Urodzeni w 1938
Kategoria:Wiceministrowie i urzędnicy III Rzeczypospolitej
Kategoria:Zmarli w 2003